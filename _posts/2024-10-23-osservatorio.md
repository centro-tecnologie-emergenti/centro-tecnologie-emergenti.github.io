---
layout: post
title: "Osservatorio Nazionale per le Competenze del Futuro"
shorttitle: "Osservatorio Nazionale per le Competenze del Futuro"
authors: Angelo Leone, Lorenzo Pacchiardi
date: 2024-10-23 09:30
image: osservatorio.jpg
smallimage: osservatorio.jpg
blurb: "CePTE suggerisce di espandere il mandato dell'Osservatorio per l'impatto dell'IA sulla forza lavoro proposto nel DDL IA, al fine di affrontare lo skills mismatch nell'era dell'AI e della transizione verde."
shortblurb: "CePTE suggerisce di espandere il mandato dell'Osservatorio per l'impatto dell'IA sulla forza lavoro proposto nel DDL IA."
splashimage: /images/blog/osservatorio.jpg
explains_mission_statement: false
permalink: /blog/osservatorio/
---


_Questo post contiene l'executive summary del nostro report completo, disponibile [qui](https://drive.google.com/file/d/1vOt_qCo-jLG-anlnD3x4rpDyzwxuhznl/view)._


Lo “skills mismatch” rappresenta uno dei maggiori ostacoli allo sviluppo economico dell'Italia, con un costo stimato di 43,9 miliardi di euro nel 2023[^1]. L'avvento di tecnologie emergenti come l'Intelligenza Artificiale (IA) e le tecnologie “green” potrebbe esacerbare ulteriormente questo problema. Il DDL IA[^2] presentato dal governo prevede un “Osservatorio sull'adozione di sistemi di intelligenza artificiale nel mondo del lavoro”, un passo nella giusta direzione, ma con mandato limitato e carenza di finanziamenti.

Il Centro per le Politiche sulle Tecnologie Emergenti (CePTE) propone di espandere questa proposta e creare un "Osservatorio Nazionale per le competenze del futuro", da integrare nel sistema informativo Excelsior e con un mandato più ampio e strutturato, che comprende:

- Acquisizione ed analisi dati:
    - Acquisizione centralizzata e tempestiva di dati sull'offerta e domanda di competenze per una maggior prontezza nell’identificare i mismatch.
    - Sviluppo di modelli predittivi per predire accuratamente il gap di competenze.
    - Analisi dell'impatto delle tecnologie emergenti sullo skills mismatch, le condizioni lavorative e la produttività.
- Comunicazione alla popolazione:
  - Comunicazione tempestiva, accessibile e proattiva delle informazioni in proprio possesso alla popolazione e alle istituzioni formative, al fine di influenzare le scelte formative verso competenze maggiormente desiderabili.
  - Integrare gli attuali strumenti di comunicazione (come la dashboard di Excelsior[^3]) con dati sulle competenze e sulla carenza di competenze.
  - Espandere i servizi di orientamento per le scuole di Excelsior[^4] anche ai lavoratori, in ottica lifelong learning.
- Coordinamento tra attori pubblici per rendere le politiche più efficaci:
  - Coordinamento delle politiche tra gli attori del sistema delle competenze. 
  - Consulenza al Ministero del Lavoro ed altri attori rilevanti.
    
L'implementazione di questo sistema potrebbe sbloccare miliardi di valore aggiunto, migliorando la produttività del lavoro e riducendo lo skills mismatch, così rendendo la forza lavoro più resiliente. Tuttavia, l'iniziativa dovrà affrontare sfide quali l'identificazione di fonti di dati affidabili, l'allocazione di risorse finanziarie adeguate e il reclutamento di talenti con competenze interdisciplinari.

[^1]: Fonte: Excelsior. Il campo di osservazione settoriale di Excelsior è limitato all’industria e ai servizi privati escludendo esplicitamente: agricoltura, silvicoltura e pesca; i servizi generali della pubblica amministrazione e assicurazione sociale obbligatoria e la parte pubblica dei settori dell’istruzione e della sanità.
[^2]: Accessibile a [https://www.senato.it/leg/19/BGT/Schede/Ddliter/testi/58262_testi.htm](https://www.senato.it/leg/19/BGT/Schede/Ddliter/testi/58262_testi.htm).
[^3]: Accessibile a [https://public.tableau.com/app/profile/unioncamere.anpal/viz/DashboardExcelsior/Home](https://public.tableau.com/app/profile/unioncamere.anpal/viz/DashboardExcelsior/Home).
[^4]: Come per esempio [https://excelsiorienta.unioncamere.it/orienta-game](https://excelsiorienta.unioncamere.it/orienta-game).


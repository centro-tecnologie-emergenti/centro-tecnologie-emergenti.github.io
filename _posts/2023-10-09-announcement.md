---
layout: post
title: "Lancio del Centro per le Politiche sulle Tecnologie Emergenti"
shorttitle: "Lancio del Centro per le Politiche sulle Tecnologie Emergenti"
date: 2024-09-07 09:30
image: lancio.jpg
smallimage: lancio.jpg
blurb: "CePTE supporta i decisori politici nella transizione tecnologica."
shortblurb: "CePTE supporta i decisori politici nella transizione tecnologica."
splashimage: /images/blog/lancio.jpg
explains_mission_statement: true
permalink: /blog/lancio/
---


## Chi siamo

Il Centro per le Politiche sulle Tecnologie Emergenti (CePTE) si propone come il primo think tank italiano dedicato esclusivamente all'analisi delle tecnologie emergenti, con l'obiettivo di contribuire alla formazione di politiche pubbliche efficaci in Italia.

La nostra missione nasce dalla constatazione di una carenza significativa nel panorama italiano: nonostante l'esistenza di alcuni think tank che si occupano anche di tecnologie emergenti, manca un'entità focalizzata interamente su questo ambito cruciale. Riteniamo che un argomento così importante e delicato necessiti di un’attiva partecipazione della società civile, che supporti i decisori politici nel bilanciare le opportunità ed i rischi posti da queste tecnologie. Infatti, solo con politiche pubbliche adeguate l’Italia può far crescere la propria economia evitando le conseguenze negative dei cambiamenti tecnologici.

CePTE si impegna a colmare questo vuoto, promuovendo un dibattito informato e basato sull’evidenza, combinando le conoscenze scientifiche, legali, economiche ed etiche dei nostri membri. Il nostro approccio si caratterizza per essere ambizioso ma pragmatico, mirando a sensibilizzare i decisori politici italiani sull'importanza di una gestione efficace delle tecnologie emergenti. Inoltre, siamo liberi da influenze di grandi aziende, dando così priorità all'interesse pubblico e alla trasparenza nel processo decisionale.

Attraverso la pubblicazione di rapporti, studi e ricerche, accompagnati da mirate attività di relazioni pubbliche, CePTE si propone di:
1. Migliorare la qualità e la quantità delle proposte politiche legate alle tecnologie emergenti.
2. Favorire lo sviluppo e l'adozione responsabile di queste tecnologie in Italia.
3. Stimolare la crescita economica derivante dall'innovazione tecnologica.
4. Prevenire e mitigare i potenziali rischi associati alle nuove tecnologie.

## I nostri valori

Tutto ciò che facciamo è guidato dai nostri valori fondamentali:

- <b>Base scientifica ed empirica</b>: i nostri consigli si basano sulle più recenti evidenze scientifiche disponibili e su considerazioni etiche, legali ed economiche. Riteniamo che le analisi quantitative siano strumenti essenziali per stabilire priorità e definire politiche efficaci.
- <b>Orientamento all'impatto</b>: il nostro lavoro mira ad essere pragmatico e concreto, fornendo ai decisori gli strumenti necessari per compiere scelte ottimali nell'interesse del paese.
- <b>Impegno per il benessere nazionale e globale</b>: la nostra priorità è assicurare che l'Italia tragga il massimo beneficio dalle nuove tecnologie. Contemporaneamente, consideriamo attentamente l'impatto potenziale delle decisioni italiane sia a livello europeo che globale.
- <b>Visione internazionale</b>: ci manteniamo costantemente aggiornati sugli sviluppi globali delle nuove tecnologie, data la loro natura transnazionale. Studiamo e valutiamo le politiche di successo implementate in tutto il mondo, considerando come possano essere adattate efficacemente al contesto italiano.
- <b>Indipendenza</b>: fondiamo le nostre analisi e raccomandazioni esclusivamente sulla missione dell'organizzazione, senza subire influenze esterne. Il nostro approccio scientifico ed empirico, orientato al benessere della società, garantisce la nostra autonomia anche in presenza di finanziamenti esterni. Questo metodo rigoroso salvaguarda la nostra indipendenza e l'integrità del nostro lavoro.